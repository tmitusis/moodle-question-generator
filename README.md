# Moodle тест генератор
## Обща идея
Модул базирана web система, която да генерира тестове за платформата за обучение [Moodle](https://moodle.com/).
Всеки модул генерира един или повече тестове, като трябва максимално да улеснява тези, които
го използват и да взима само данните, които няма как да предвиди и/или генерира - текста на въпроса,
изображение, за което ще се пита и други. 

Изходът от всеки генератор трябва да е `.zip` файл, който
да е съвместим с плъгина "[Gift with medias format](https://docs.moodle.org/311/en/Gift_with_medias_format)", 
който позволява да се използват медиа файлове - картинки, музикални и други във въпроси. Общият формат е
стандартният за moodle `GIFT` формат.

## <a name="architecture"></a> Архитектура
### <a name="fs"></a>Файлова система
Проектът съдържа 2 папки:
 - **css** - папка, съдържаща както стилове, уникални за проекта, така и използваните библиотеки
 - **js** - папка, съдържаща `javascript` кода на проекта. В подпапка libs са използваните библиотеки, в `modules` са 
генераторите за тестовете, а в `utilities` има функции, които са помощни за генераторите. Освен тези папки
в `js` се съдържа и началният `javascript` файл(`main.js`).

### <a name="work-logic"></a> Начин на работа
`main.js` файла следи за смяна на избора на `select`-а, с ID "question-selection" и на база избраната опция зарежда 
избраният модул. Модулът се зарежда, използва и при избиране на друг модул, старият се зарежда наново.

## <a name="adding-modules"></a> Добавяне на модул
Добавяне на модул включва две неща
1. Добавяне на папка в `js/modules` - името ѝ ще стане идентификатор за модула
2. `index.js` в нея, който е входната точка за модула
3. Добавянето на името на папката, създадена в стъпка 1, към списъкът с опции на `select`-а,
който е описан в глава [Начин на работа](#work-logic) за да може `main.js` да го зареди.

`index.js` файла, трябва да създава в глобалният "namespace" функция с име `init`, която се извиква след 
зареждането на модула. Функцията трябва да приема един аргумент, който е функция, която добавя входящият
си аргумент към `body` таг-а на HTML-а. Използва се функция за да не се дава на модули да модифицират елемента,
в който са добавяни, тъй като това може да има нежелани последици.

В проекта е включена `javascript` библиотеката `jQuery`, но не е задължителна за ползване. Модулите могат да са
написани на чист `javascript` или която и да е друга библиотека, стига да се подаде `javascript` референция
към `html` елемент и `jQuery` ще я преобразува към подходящ за него формат.

**Бележка:** Не се използват EcmaScript модули, тъй като там пътят до модула не може да се взема от променлива.

## <a name="deployment"></a> Пускане в експлоатация
Целият код е в `html`, `javascript` и `css`. Поради това пускането е улеснено тъй като може да се използва всеки
наличен `http(s)` сървър, който трябва да зарежда файловете.
